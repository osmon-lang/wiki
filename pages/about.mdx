# Osmon Dasturlash Tili

Osmon avvalambor bu o'zbek dasturchilari tomonidan yaratilgan dasturlash tili
hisoblanadi va bu dasturlash tili yaratilishidan asosiy maqsad, til yoki boshqa
o'rganishga to'sqinlik qiluvchi muammolar mavjud insonlar uchun o'rganish
protsessini yengillashtirishdir. Osmonning muallifi esa [Sohibjon](https://orzklv.uz) hisoblanadi va
bu proyekt asosan muallifning bo'sh vaqtida qilingan hobby proyekt hisoblanadi.

## O'zbek sintaksisi

Avvalambor ko'rinishidan g'alati tuyulgan bu til odamlarga yoqishi yoki bir vaqt
o'zida yoqmasligi tabiiy hol. Nega degan savol tug'iladi? Bilamizki deyarli
hamma dasturlash tillari o'zining so'z lug'ati sifatida ingliz tilini
ishlatishadi. Hamma dasturchilikka kirib kelgan dasturchilar esa ingliz tili
lug'atida dasturlar yozishga ko'ninikib qolishgan va shu insonlar uchun o'zbek
tilida yaratilgan dasurlash tilini ko'rish bir taraflama g'ayratabiiy holatdir.
Lekin osmonning asosiy maqsadi dasturchilikda tajribasi bor emas, aksincha
butunlay bu sohada tajribasiz yoki endi kirib kelayotgan avlodni yanada osonroq
tarzda hozirgi tillar logikasi bilan tanishtirish va dasturchilikda o'z
tajribalarini orttirishdir. Zero keyinchalik o'sha ingliz tilidagi dasturlash
tiliga o'tganda hech qanday qiyinchiliklar tug'ilmasin.

## Sintaksis Rust va Go dasturlash tillariga o'xshashligi

Avvalambor bu dasturlash tili muallifi bo'lmish Sohibjon juda ham qattiq
istagandiki shu dasturlash tilidan boshlagan avlod keyinchalik Go yoki Rust kabi
tillarga o'tish jarayonini osonlashtirishni. Rust va Go bo'lishidan sabab esa
Sohibjonning taxminiga binoan bu ikki til keyingi 3-5 yillargacha trend
bo'lishini kuzatgan. Ya'ni avlod osmon ni o'rgangach, Rust yoki Go ga o'tib
tezda o'rganishadi va o'z sohalarida qiyinchiliklarsiz faoliyatini davom
ettirishadi.

## Tilning kelajakda o'sishi

Bu til kelajakdagi o'sishi avvalambor tilning mashhurligi bilan bog'liq deya
takidlab o'tadi muallif. Qancha til ko'p ishlatilsa, shuncha til ustida ko'p
ishlanadi va sayqallanadi. Agar til nofaol holatda ketaversa, uning
rivojlanishiga ham bu juda qattiq ta'sir ko'rsatadi. Bu proyekt muallifning
bo'sh vaqtida yaralgan hobby proyekt hisoblanadi va bu proyektga muallifning
vaqt ajratishi uning ixtiyoridadir.

## Yangiliklar chiqishi juda uzoq

O'zbekiston bo'yicha "open source" (ochiq manba) tizimida ishlovchi senior
dasturchilar judayam kam, ya'ni sanoqlidir va ularning hisobida ushbu til
muallifi kiradi. Open Source da dastur yozganga hech kim ish haqqi to'lamaydi va
hatto open source tizimida shakllangan texnologiyalardan foydalanuvchi kompaniya
va biznes dargohlar hech bo'lmaganda sponsorlik qilish yoki ozgina maosh
ajratishdan ham bosh tortishadi shuncha ishlatishlariga qaramasdan. Shuning
uchun ham ko'plab dasturchilar Open Source da biron proyekt yozishdan ko'ra
biron pullik proyekt boshini tutib qo'pol qilib etganda "soqqa qilish" ni ep
ko'rishadi. Muallif esa juda qattiq ishonadi kelajakdagi o'zbek open source
rivojiga va bunday nohaqliklarga qaramasdan texnologiyalar yaratish va
rivojlantirishda hali ham davom etmoqda.
